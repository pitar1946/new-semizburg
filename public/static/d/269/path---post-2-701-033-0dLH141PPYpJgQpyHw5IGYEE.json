{"data":{"markdownRemark":{"html":"<p>Imajući u vidu da je istorijat piva dug skoro deset hiljada godina informacija da se pivo u BiH proizvodi zvanično tek malo više od sto pedeset  godina je u najmanju ruku čudna. Internet kao skup bezbroj informacija i znanja o većini tema čovječanstva začudo ima vrlo malo podataka o pivu u BiH kroz istoriju. Da li je to posljedica dolaska rakije u petnaestom vijeku ili vina koje je došlo još ranije samo je stvar špekulacije. Sirovine za proizvodnju nisu baš česte na području naše zemlje ali za jedno područje koje se nalazi na raskrsnici istoka i zapada i koje je često kroz istoriju bilo u centru dešavanja to i nije neka prepreka.\nProvjereni podaci kažu da je ozbiljna proizvodnja počela tek krajem devetnaestog vijeka. Centri piva bili su Sarajevo, BanjaLuka i Tuzla. Ove pivare su za vrijeme svog postojanja unaprijedile poznavanje tehnologije i kulturu konzumiranja ovog rasprostranjenog napitka.\nU dvadest prvom vijeku došlo je do ekspanzije piva iz kućne radinosti i malih pivara popularno nazvane craft ili zanatsko pivo. Ove male pivare učinile su čudo za popularizovanje napitka koje prati ljude tako dug vremenski period.\nS obzirom da je pivo imalo direktan uticaj na razvoj pisma, matematike, poljoprivrede, građevinarstva i mnogih drugih grana nauke i privrede za vrijeme starih civilizacija logično je predpostaviti da bi sadašnjost ovih prostora izgledala drugačije da smo malo na njega više obratili pažnju.\nNa sreću sad imamo dosta craft pivara širom BiH čija budućnost izgleda svijetla. Primjetno se dosta truda ulaže u tehnologiju, razvoj i obrazovanje kadrova u ovoj industriji, a takav pristup će sigurno donijeti pozitivne rezultate. Naše je samo da ih podržimo a to i nije neki težak zadatak jer u pivu uživamo gotovo svi. Živjeli!</p>","frontmatter":{"path":"/post-2","title":"Pivo u BiH","subtitle":"Drugačiji od cijele planete","date":"18-12-2018"}}},"pageContext":{}}